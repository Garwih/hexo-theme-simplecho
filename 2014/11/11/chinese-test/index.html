<!DOCTYPE html>
<html>
<head>
  <meta charset="UTF-8">
  
  <title>中文测试 - Life</title>
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1">
  
    <link rel="icon" href="/favicon.png">
  
  
    <link rel="alternative" href="/atom.xml" title="Life" type="application/atom+xml">
  
  <!--[if lt IE 9]>
    <script type="text/javascript" src="/hexo-theme-simplecho/js/html5.js"></script>
    <script type="text/javascript" src="/hexo-theme-simplecho/js/css3-mediaqueries.js"></script>
  <![endif]-->
  <link rel="stylesheet" href="/hexo-theme-simplecho/css/style.css">
  <link rel="stylesheet" href="/hexo-theme-simplecho/css/highlight.css">

</head>
<body>
    <header id="header">
    <div class="nav-warp">
      <nav id="nav" class="w">
        
          <a class="main-nav-link" href="/hexo-theme-simplecho/">Home</a>
        
          <a class="main-nav-link" href="/hexo-theme-simplecho/archives">Archives</a>
        
        <a id="nav-search" class="icon-search fr" onclick="show_search()" title="Search"></a>
        <div id="nav-search-input" class="hide">
          <form class="search-form" onsubmit="return dispatch()">
            <input type="hidden" id="site" value="site:garwih.github.io/hexo-theme-simplecho">
            <input type="text" id="q" class="input-text" name="q" placeholder="Search">
            <input type="submit" value="" class="input-submit">
          </form>
        </div>
      </nav>
    </div>
    <div id="logo">
      <div class="hg">
      
        <h2 id="site-title">
          <a href="/hexo-theme-simplecho/">Life</a>
        </h2>
        
          <p id="site-description">It&#39;s just a joke</p>
        
      
      </div>
    </div>
  </header>

  <section id="main"><article class="post">
  <header class="post-head">
    
  
    
      <h1 class="post-title">中文测试</h1>
    
  

    
<time datetime="2014-11-10T16:00:00.000Z" class="post-time">Nov 11 2014</time>

  </header>
  
  <section class="post-content typo">
    <p>环滁皆山也。其西南诸峰，林壑尤美，望之蔚然而深秀者，琅琊也。山行六七里，渐闻水声潺潺而泻出于两峰之间者，酿泉也。峰回路转，有亭翼然临于泉上者，醉翁亭也。作亭者谁？山之僧智仙也。</p>
<p>名之者谁？太守自谓也。太守与客来饮于此，饮少辄醉，而年又最高，故自号曰醉翁也。醉翁之意不在酒，在乎山水之间也。山水之乐，得之心而寓之酒也。</p>
<p>若夫日出而林霏开，云归而岩穴暝，晦明变化者，山间之朝暮也。野芳发而幽香，佳木秀而繁阴，风霜高洁，水落而石出者，山间之四时也。朝而往，暮而归，四时之景不同，而乐亦无穷也。</p>
<p>至于负者歌于途，行者休于树，前者呼，后者应，伛偻提携，往来而不绝者，滁人游也。临溪而渔，溪深而鱼肥，酿泉为酒，泉香而酒洌，山肴野蔌，杂然而前陈者，太守宴也。宴酣之乐，非丝非竹，射者中，弈者胜，觥筹交错，起坐而喧哗者，众宾欢也。苍颜白发，颓然乎其间者，太守醉也。</p>
<p>已而夕阳在山，人影散乱，太守归而宾客从也。树林阴翳，鸣声上下，游人去而禽鸟乐也。然而禽鸟知山林之乐，而不知人之乐；人知从太守游而乐，而不知太守之乐其乐也。醉能同其乐，醒能述以文者，太守也。太守谓谁？庐陵欧阳修也。</p>

  </section>
  
  <footer class="post-foot">
    <section class="post-foot-warp clear">
      
  <ul class="post-tag icon-tag fl">
    
      <li><a href="/hexo-theme-simplecho/tags/中文/">#中文</a></li>
    
      <li><a href="/hexo-theme-simplecho/tags/测试/">#测试</a></li>
    
  </ul>

      
  <ul class="post-category icon-category fr">
    
      <li><a href="/hexo-theme-simplecho/categories/Test/">Test</a></li>
    
  </ul>

    </section>
  </footer>
  
</article>

    
<nav id="post-nav" class="clear">
  
    <a href="/hexo-theme-simplecho/2014/12/11/video/" id="post-nav-newer" class="post-nav-link-wrap fl" title="Video">
      <div class="post-nav-title">&laquo; Video</div>
    </a>
  
  
    <a href="/hexo-theme-simplecho/2014/10/10/japanese-test/" id="post-nav-older" class="post-nav-link-wrap fr" title="日本語テスト">
      <div class="post-nav-title">日本語テスト &raquo;</div>
    </a>
  
</nav>


</section>
    <footer id="footer">
    <div class="foot-warp">
      <p>© 2014 Life</p>
    </div>
  </footer>
  <script src="/hexo-theme-simplecho/js/tools.js"></script>
  
  
  
</body>
</html>